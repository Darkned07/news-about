{
  "news": [
    {
      "id": "e90a1e46-2b9a-4fbd-9d49-d4d654c87f8b",
      "title": "UNG Petro AYoQShlar tarmog‘i egaligi Doniyor Komilovga o‘tdi",
      "image": "https://storage.kun.uz/source/10/_bAm9I13N5O9SPeMpxW5AltLa5TKZAxi.jpg",
      "postedAt": "01.03.2024",
      "body": "<h4><strong>“O‘zbekneftgaz”ga tegishli&nbsp;benzin shoxobchalari egaligi sobiq tashqi ishlar vaziri Abdulaziz Komilovning o‘g‘liga tegishli kompaniyaga o‘tdi. Yagona ta’sischisi Doniyor Komilov bo‘lgan “Petroleum Technology Group” UNG Petro tarmog‘ini qachon va qancha narxga sotib olgani noma’lum.</strong></h4><p><br></p><p><br></p><p><img src=\"https://storage.kun.uz/source/10/_bAm9I13N5O9SPeMpxW5AltLa5TKZAxi.jpg\">Foto: Kun.uz</p><p>O‘zbekistondagi eng yirik benzin shoxobchalari tarmog‘i – “O‘zbekneftgaz”ga qarashli UNG Petro MChJ ustav kapitalidagi 100 foiz davlat ulushi xususiylashtirilgan.</p><p><br></p><p><img src=\"https://storage.kun.uz/source/10/BpWGyTM5DPWqwbmLXhf8WQJV4vUM6AhM.jpg\"></p><p>Korxona va tashkilotlarning yagona davlat reyestriga ko‘ra,&nbsp;ayni paytda “UNG Petro” MChJning 100 foiz ulushi “Petroleum Technology Group” MChJga o‘tgan. Bu kompaniyaning&nbsp;yagona ta’sischisi - Komilov Doniyor Abdulazizovich.</p><p>Mazkur kompaniya 2023 yil 4 oktyabrda Toshkentda ro‘yxatga&nbsp;olingan. Joriy ustav fondi – 101 mln so‘m. Faoliyat yo‘nalishi – tijorat faoliyati va boshqaruv masalalari bo‘yicha maslahat berish.</p><p><br></p><p><img src=\"https://storage.kun.uz/source/10/CvyEhJkOhJUFKRpd9UtjjJlQ4vTFr_QU.jpg\"></p><p>O‘tgan yilning 31 may kuni Davlat aktivlarini boshqarish agentligi xususiylashtirish bo‘yicha professional konsalting kompaniyasini jalb etish yuzasidan tanlov&nbsp;<a href=\"https://davaktiv.uz/uz/news/announcement-on-attracting-a-professional-consulting-company-for-the-privatization-of-ung-petro-llc\" rel=\"noopener noreferrer\" target=\"_blank\" style=\"color: rgb(0, 123, 255); background-color: initial;\"><u>e’lon qilgandi</u></a>. Shundan so‘ng, jamoatchilikka bu borada hech qanday qo‘shimcha ma’lumot berilgani yo‘q. “Petroleum Technology Group”ning qachon va qancha narxga UNG Petro AYoQShlar tarmog‘iga o‘tkazilgani noma’lum.</p>"
    },
    {
      "id": "4c6498a8-cdc3-42cc-81cb-1be73fcf1abc",
      "title": "G‘azoda fojia: Yuzdan ortiq odam gumanitar yordamga navbatda turganida halok bo‘ldi",
      "image": "https://storage.kun.uz/source/10/oo4tosyhyY9m0CzCRNEeh-gJdqVmVHR7.jpg",
      "postedAt": "01.03.2024",
      "body": "<h4><strong>Falastinliklar isroillik harbiylar yig‘ilganlarga qarata o‘t ochganini, Isroil tomoni odamlar otishmada emas, tiqilinch va haydovchilar harakati tufayli vafot etganini aytmoqda.</strong></h4><p><img src=\"https://storage.kun.uz/source/10/oo4tosyhyY9m0CzCRNEeh-gJdqVmVHR7.jpg\">Foto: Videodan kadr</p><p>29 fevral tongida G‘azo sektorida insonparvarlik yordami uchun navbatda turganlardan yuzdan ortiq kishi halok bo‘ldi. Falastin tomoni versiyasiga ko‘ra, bu isroillik harbiylar olomonni o‘qqa tutishi oqibatida ro‘y bergan. TsAHAL vakillari qurbonlarning aksari otishma bilan emas, tiqilinch bilan bog‘liqligini bildirgan.</p><p>Hodisa mahalliy vaqt bilan ertalabki soat 4:30 atrofida, G‘azodagi An-Nablusi tumaniga insonparvarlik yordamlari ortilgan 30 ga yaqin yuk mashinasi kirib kelgan mahalda ro‘y bergan. Ular sektor janubidan shimol tomon harakatlangan. Guvohlarga&nbsp;<a href=\"https://edition.cnn.com/2024/02/29/middleeast/gaza-city-deaths-food-israel-intl\" rel=\"noopener noreferrer\" target=\"_blank\" style=\"color: rgb(0, 123, 255); background-color: initial;\">ko‘ra</a>, odamlar oziq-ovqat olish umidida mashinalarni o‘rab olganida isroilliklarning tanklari va dronlar ularga o‘t ochgan. «Al-Jazira» muxbiri voqea joyidan xabar qilishicha, o‘t ochilishi ortidan tanklar yig‘ilganlar ustiga yura boshlagan.</p><p>HAMAS harakatiga bo‘ysunuvchi G‘azo sog‘liqni saqlash vazirligi ma’lumotiga&nbsp;<a href=\"https://www.aljazeera.com/news/2024/2/29/dozens-killed-injured-by-israeli-fire-in-gaza-while-collecting-food-aid\" rel=\"noopener noreferrer\" target=\"_blank\" style=\"color: rgb(0, 123, 255); background-color: initial;\">ko‘ra</a>, otishma oqibatida kamida 112 kishi halok bo‘lib, yana 760 kishi yaralangan. «Al-Jazira» xabariga&nbsp;<a href=\"https://www.aljazeera.com/news/2024/2/29/dozens-killed-injured-by-israeli-fire-in-gaza-while-collecting-food-aid\" rel=\"noopener noreferrer\" target=\"_blank\" style=\"color: rgb(0, 123, 255); background-color: initial;\">ko‘ra</a>, qurbonlar soni ortishi mumkin, chunki yaqin atrofdagi shifoxonalar yonilg‘i va dori-darmon yetishmasligi tufayli og‘ir ahvoldagi yaradorlarga kerakli yordamni ko‘rsata olmaydi.</p><p>Isroil hodisa faktini tasdiqlagan, ammo harbiylar olomonni qasddan o‘qqa tutganini inkor etgan. TsAHAL versiyasiga&nbsp;<a href=\"https://www.timesofisrael.com/dozens-of-gazans-said-killed-in-stampede-for-aid-idf-opens-fire-blamed-for-deaths/\" rel=\"noopener noreferrer\" target=\"_blank\" style=\"color: rgb(0, 123, 255); background-color: initial;\">ko‘ra</a>, yuk mashinalari Isroildagi nazorat-o‘tkazish punktidan G‘azoga o‘tganida, ularni talonchilik maqsadidagi yuzlab odamlar qurshab ola boshlagan. Bu esa tiqilinchga olib kelgan va odamlar halokatining asosiy sababi shu bo‘lgan. Ulardan ayrimlarini vahimaga tushgan va oldinga yurishga harakat qilgan haydovchilar bosib ketgan.</p><p>Harbiylar dron orqali olingan videoni namoyish etgan, unda yuzlab odamlar insonparvarlik yordami ortilgan yuk mashinalari atrofida to‘planganini ko‘rish mumkin; kadrlarda avtomobillar to‘g‘ridan to‘g‘ri odamlar ustiga yuradi.</p>"
    },
    {
      "id": "e5df035e-0c2c-49b1-9692-7df126beecf5",
      "title": "“Shantaj”chi ota-onalar, tarbiyasiz bolalar va majburan ishlayotgan o‘qituvchilar. Ustozlar – maktablardagi vaziyat haqida",
      "image": "https://storage.kun.uz/source/10/dmaLXPORTwe7bpVVyJ7y9pjPc-JKNAT6.jpg",
      "postedAt": "28.02.2024",
      "body": "<h4><strong>“Sizga darsimda bo‘lgan oddiy holatni aytib beray: hamma topshiriq bajarayotgan vaqtda bir o‘quvchi nihoyatda xunuk so‘z bilan so‘kindi. Buni hamma eshitdi, qizlar yerga qarab o‘zlarini eshitmaganga soldi, ayrim qitmirroq bolalar kulishdi. Men nima qilishni bilmayman – urishay desam, shu so‘zni eshitganimdan o‘zim uyalyapman, urishmasam darsda shunaqa so‘z aytilsayam ustoz indamadi deyishlari mumkin. Tanbeh berishni boshlaganimni bilaman, “siz darsingizni o‘ting” degan javobni oldim...”</strong></h4><p><img src=\"https://storage.kun.uz/source/10/dmaLXPORTwe7bpVVyJ7y9pjPc-JKNAT6.jpg\">Sun’iy intellekt yaratgan surat</p><p>Maktablarda o‘qituvchi va o‘quvchi janjali yana ijtimoiy tarmoqlarning asosiy mavzusiga aylandi. Qaysidir maktabda o‘quvchi o‘qituvchini ursa, yana boshqa birida o‘qituvchi o‘quvchini urgan...</p><p>Xo‘sh, vaziyat bu holga kelishiga kim yoki nima sababchi? Ta’lim va tarbiyaning qayerida xato borki, o‘qituvchi va o‘quvchi o‘rtasidagi ziddiyat kun tartibidan tushmay qoldi?</p><p>Kun.uz shu kabi savollarga maktab ichkarisidan javob izlab ko‘rdi. So‘rovnomada qatnashgan ustozlarning dard-u hasratlari sizlarni ham befarq qoldirmasa kerak. Fikr qoldirganlarning iltimoslariga ko‘ra, shaxslari oshkor qilinmaydi.</p><p><strong>“Ba’zi ota-onalar bolaga oddiy etiket qoidalarini ham o‘rgatmasligidan nega boshqalar aziyat chekishi kerak?”</strong></p><p><em>N. Toshkent shahri:</em></p><p>— 11 yildan beri maktabda ishlayman. Sizga 2 kun avval darsimda bo‘lgan oddiy holatni aytib beray: hamma topshiriq bajarayotgan vaqtda bir o‘quvchi nihoyatda xunuk so‘z bilan so‘kindi. Buni hamma eshitdi, qizlar yerga qarab eshitmaganga soldi, ayrim qitmirroq bolalar kulishdi. Men nima qilishni bilmayman – urishay desam shu so‘zni eshitganimdan o‘zim uyalyapman, urishmasam darsda shunaqa so‘z aytilsayam ustoz indamadi deyishlari mumkin. Tanbeh berishni boshlaganimni bilaman, “siz darsingizni o‘ting” degan javobni oldim. Men bunga qarab turolmayman, o‘quvchi bilan gaplashib, kerakli tushuntirishni berdim. Lekin nega ba’zi ota-onalar bolaga hatto oddiy etiket qoidalarini ham o‘rgatmasligidan boshqalar ham aziyat chekishi kerak? Agar men ham shu o‘quvchi bilan tortishsam, butun darsim havoga uchardi, boshqa bolalarning vaqtini bekorga sovurardik.</p><p>Ularga nima bilan tushuntirishni bilmaysan, biror chora ko‘rolmaysan: choraklik baho qo‘yishga majbursan. Hatto o‘sha bola ismini to‘g‘ri yozolmasayam. Sinfda qoldirolmaysan, bundan qo‘rqishmaydi. Qoldirilgan bilan keyingi yil yana kimningdir boshiga balo bo‘ladi, o‘zgarib qolmaydi. Ulardan faqat maktabni bitirishganda qutulish mumkin.</p>"
    },
    {
      "id": "a221de51-9ff5-4cb9-87c0-d6c05b3be90b",
      "title": "O‘zbekistonda maktab o‘quvchilari orasida tamaki va nos chekish holatlari ko‘paygani ma’lum qilindi",
      "image": "https://storage.kun.uz/source/10/mk83OnjbTXrsTWKz1uOzhTRh9_MsmVv8.jpg",
      "postedAt": "01.03.2024",
      "body": "<h4><strong>Dastlabki hisob-kitoblarga ko‘ra, respublikada 13-15 yoshdagi maktab o‘quvchilarining 1,7 foizi tamaki chekadi. O‘smirlarning 7,7 foizi hayotida bir marta bo‘lsa ham chekib ko‘rgan. Ota-onalardan chekmaslik borasida farzandlariga namuna bo‘lish so‘ralmoqda.</strong></h4><p><img src=\"https://storage.kun.uz/source/10/mk83OnjbTXrsTWKz1uOzhTRh9_MsmVv8.jpg\">Foto: Kun.uz</p><p>O‘zbekistonda maktab o‘quvchilari orasida chekish holatlari ko‘paygani ma’lum qilindi. Bu haqda SSV ogohlantirish bilan chiqdi.</p><p>Ma’lum qilinishicha, 18-69 yosh oralig‘idagi O‘zbekiston aholisining 16,5 foizi, shu jumladan, erkaklarning 32,9 foizi, ayollarning 0,8 foizi tamaki chekadi. Aholining 9,9 foizi tutunsiz tamaki, o‘z navbatida tutunsiz tamaki chekuvchilarning 89 foizi esa nosvoy chekadi.</p><p>Qayd etilishicha, ushbu zararli odatlar maktab yoshidagi bolalar orasida ham uchramoqda. Dastlabki hisob-kitoblarga ko‘ra, 13-15 yoshdagi maktab o‘quvchilarining 1,7 foizi – o‘g‘il bolalarning 2,3 foizi, qizlarning 0,9 foizi tamaki chekadi. Bunda o‘smirlarning 7,7 foizi – 10 foiz o‘g‘il bolalar hamda 5,2 foiz qizlar hayotida bir marta bo‘lsa ham chekib ko‘rgan.</p><p>Statistikaga qaraganda, 13-15 yoshdagi maktab o‘quvchilarining 7 foizi (har 15 nafardan 1 nafari) uyda va 16 foizi (har 6 nafardan 1 nafari) yopiq jamoat joylarida tamaki tutuni ta’sirida bo‘lishadi.</p><p>Tamaki, nos va snyus singari zararli odatlar organizmi o‘sib borayotgan yoshlarga yanada yomonroq ta’sir qiladi. Bu haqda sog‘liqni saqlash sohasi mutaxassislari qat’iy ogohlantirmoqda.</p><p>Ta’kidlanishicha, o‘smir yoshdagilarga tamaki va uning boshqa shakllari toksik ta’sir qilib, quyidagi salbiy oqibatlarga olib keladi:</p>"
    }
  ]
}
